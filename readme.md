# Увод
През последните години, областта на софтуерната разработка претърпява забележителна промяна, еволюирайки от интензивни и трудоемки задачи към по-автоматизирани и интелигентни процеси. До 2023г. традиционните практики за разработване на софтуер разчитаха предимно на човешката експертиза, итеративно писане и преглеждане на код, изчерпателно тестване. Напредъкът на Изкуствения Интелект (ИИ) обаче, е на път коренно да промени съществуващото статукво. Използването на инструменти базирани на ИИ, осезаемо води до промени в ефективността, скоростта на разработката и иновациите в организирането на самия процес.

Алгоритмите за машинно обучение, сложни ИИ модели, като GPT (Generative Pre-trained Transformer) както и напредъка в областта на  обработката на естествен език (NLP) и големите езикови модели (LLM), значително повлияват в разнообразни аспекти от жизнения цикъл на софтуерната разработка. ИИ алгоритми могат да анализират големи обеми от данни за да идентифицират пазарни нужди и потребителски предпочитания, намалявайки трудностите при процеса на събирането на изисквания. ИИ базирани системи могат да автоматизират и оптимизират аспекти от процеса на UI/UX дизайн, базирайки се на добри практики и потребителски данни. ИИ може да автоматизира генерирането на тестове, да изпълнява тестове и да анализира резултатите за по-бърза обратна връзка. Всички етапи от жизнения цикъл на софтуерната разработка, като дизайн, тестване, разработка, внедряване, управление и поддръжка, са повлияни до различна степен от напредъка в развитието на ИИ и по-специално в частта му свързана с дълбоко обучение, невроните мрежи и чисто технологичните възможности на инфраструктурата даваща възможност за използването на голям обем от данни за тренирането на ML модели.

Тази курсова работа има за цел да подложи на тест някои от съществуващите инструменти, които поддържат генерирането на компютърен код и да се опита да установи до каква степен тези инструменти ще променят начина по-който се създават софтуерни решения.